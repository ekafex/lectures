# **Bazat e Matjeve Shkencore – Udhëzues për Studentët Fillestarë**

## 1. Çfarë është një Madhësi Fizike?

Një madhësi fizike është një veçori që mund të matet, si gjatësia, masa, koha apo temperatura.  
**Shembull:** Gjatësia matet me metër, temperatura me gradë Celsius.


## 2. Çfarë Do të Thotë të Matësh?

Matja është krahasimi i një madhësie me një **njësi standarde**.  
Nuk ka vlerë “të saktë” – çdo matje ka **pasiguri**.


## 3. Çfarë Është Pasiguria?

Pasiguria është kufiri brenda të cilit mendojmë se ndodhet vlera e saktë.  
**Gabim ≠ pasiguri**  
**Pasiguria nuk është gabim**, por pjesë e çdo matjeje.


## 4. Llojet e Gabimeve

- **Gabime të rastësishme** – ndryshime të vogla në matje (psh. dridhje duarsh)
- **Gabime sistematike** – matësi është i keqkalibruar


## 5. Si Lexohet Një Instrument?

- Gjithmonë vëzhgoni **ndarjen më të vogël** në shkallë (precizionin)
- Vlerësoni një **shifër më tepër** (psh. 2.3 në një shkallë 0.1)
- Mos harro **njësitë**!


## 6. Si Regjistrohen të Dhënat?

- Përdorni **tabela të qarta** me titull dhe njësi
- Mos harroni të përfshini **pasigurinë**
- Shënoni kushtet: data, temperatura, etj.



## 7. Si Mendohet Një Eksperiment?

Para se të filloni, pyesni veten:

- Çfarë po mat?
- Çfarë ndryshoj dhe çfarë mbaj konstant?
- Si do ta analizoj të dhënën?


## 8. Gjuha Shkencore

- Përdor terma të qartë: masë, shpejtësi, tension...
- Shmang fjalët të paqarta si “afërsisht”, “më duket”
- Shkruaj si shkencëtar: qartë, saktë, pa opinione apo paragjykime


## 9. Gabimet Janë Pjesë e Procesit

Mos u frikëso nga gabimet – ato janë mundësi për të mësuar.  
Rëndësi ka të **kuptosh pse ndodhin**, jo thjeshtë të mundohesh ti fshehësh.


## 10. Zhvillo Kulturën Shkencore

- Bëj pyetje
- Dysho mbi rezultatet
- Krahaso me teorinë
- Kërko që gjërat të bëjnë kuptim, eksperimenti nuk bëhet për të gjeneruar numra


<br>

---

<br>


# Hyrje në Matjet Fizike dhe Analizën e Gabimeve

## 1. Matja Fizike – Baza e Shkencës Eksperimentale

**Matja fizike** është procesi i krahasimit sasior të një madhësie fizike (si gjatësia, koha, temperatura apo tensioni) me një standard të njohur duke përdorur një instrument. Është mënyra se si i kthejmë fenomenet fizike në numra që mund të analizohen dhe interpretohen.

**Termat Kyç**:
- **Madhësi**: Ajo që matet (p.sh., masa, rryma).
- **Njësi**: Standardi i përdorur (p.sh., metër, sekondë, amper).
- **Matje**: Rezultati i krahasimit të një madhësie me një njësi.


## 2. Instrumente Bazë të Matjes

Çdo madhësi ka instrumente përkatëse. Disa shembuj:

| Madhësia         | Instrumenti                             | Parimi                              |
|------------------|------------------------------------------|--------------------------------------|
| Gjatësi          | Rigor, kaliper vernier, mikrometër       | Krahasim mekanik                     |
| Masë             | Peshore me pjatë, peshore dixhitale       | Forca gravitacionale                 |
| Kohë             | Kronometër, osciloskop (baza e kohës)     | Lëkundje/frekuencë                   |
| Tension/Rrymë    | Multimetër, osciloskop                    | Reagim elektrik                      |
| Temperaturë      | Termometër, termoçift                    | Zgjerim termik, gjenerim EMF         |
| Presion          | Barometër, manometër                      | Dinamika e lëngjeve                  |
| Intensitet drite | Fotodiodë, matës i ndriçimit (Lux meter) | Reagim ndaj fotoneve                |


## 3. Gabimet në Matje dhe Analiza e Tyre

Asnjë matje nuk është perfekte. Gabimet nuk mund të eliminohen tërësisht, por mund të **karakterizohen, minimizohen dhe analizohen**.

### Llojet e Gabimeve

- **Gabime Sistematikë** – Të përsëritshme dhe të parashikueshme; shkaktohen nga:
  - Gabime kalibrimi
  - Efekte mjedisore
  - Përdorim i gabuar i instrumentit
- **Gabime Rastësore** – Ndryshime të paparashikueshme për shkak të:
  - Kufizimeve të vëzhguesit
  - Zhurmës elektrike
  - Ndryshimeve të vogla në ambient
- **Gabime të Rënda (Trashanike)** – Gabime të dukshme (p.sh., lexim i gabuar i shkallës); duhen identifikuar dhe hedhur poshtë.

### Teknikat e Analizës së Gabimeve

- **Gabimi Absolut**: Dallimi midis vlerës së matur dhe asaj reale.
- **Gabimi Relativ**: Gabimi absolut i pjesëtuar me vlerën reale (zakonisht në %).
- **Pasiguria**: Shprehje sasiore e dyshimit për matjen.
- **Shifrat Domethënëse**: Tregojnë saktësinë e një matjeje.
- **Mjete Statistikore**:
  - **Mesatarja** dhe **Devijimi Standard**: Përshkruajnë mesataren dhe shpërndarjen.
  - **Përhapja e Pasigurisë**: Llogarit gabimin total kur përfshihen disa madhësi.
 

